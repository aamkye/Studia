---
geometry: margin=1.5cm
# pagestyle: empty
---

# Napięcia powierzchniowego cieczy

Napięcie powierzchniowe - zjawisko fizyczne występujące na styku powierzchni cieczy z ciałem stałym, gazem lub inną cieczą przejawiające się tym, że zachowuje się ona jak napięta, sprężysta błona. Zjawisko to związane jest z istnieniem niezrównoważonych na powierzchni sił przyciągania międzycząsteczkowego i równe jest sile przypadającej na jednostkę obwodu ograniczającego powierzchnię cieczy o kierunku prostopadłym do powierzchni cieczy.

Napięcie powierzchniowe jako wielkość fizyczną można zdefiniować jako energię przypadająca na jednostkę powierzchni, co jest równe pracy potrzebnej do powiększenia powierzchni o tę jednostkę.

$$
\sigma = \frac{\Delta W}{\Delta S} [\frac{J}{m^2}]
$$

gdzie:
- $\sigma$ - napięcie powierzchniowe
- $\Delta W$ - praca potrzebna do utworzenia powierzchni $\Delta S$
- $\Delta S$ - pole powierzchni

Napięcie powierzchniowe jako zjawisko fizyczne definiuje się jako siłę styczną do powierzchni cieczy, działającą na jednostkę obrzeża powierzchni cieczy.

$$
\sigma = \frac{F}{l} [\frac{N}{m} = \frac{J}{m^2}]
$$

gdzie:
- F - siła napięcia powierzchniowego działająca równolegle do powierzchni cieczy
- l - długość odcinka na którym działa siła

Napięcie powierzchniowe jest silnie zależne od temperatury cieczy. Wraz ze wzrostem temperatury napięcie powierzchniowe zmniejsza się, po osiągnięciu przez ciecz temperatury krytycznej zjawisko to ustaje.

Wartość napięcia powierzchniowego zależy także od rodzaju cieczy i otaczającego środowiska.

Metody pomiaru napięcia powierzchniowego:
- **metoda kapilarna** - oparta na pomiarze wysokości wzniesienia kapilarnego w dwóch rurkach o różnej średnicy lub pomiarze ciśnienia powstającego w rurce kapilarnej
- **metoda maksymalnego** ciśnienia w kroplach lub pęcherzykach - polega na pomiarze maksymalnej wartości ciśnienia podczas wtłaczania powietrza do cieczy lub podczas tworzenia się kropli na rurce
- **metoda stalagmometryczna** - określenie wielkości i ciężaru kropli, jakie musi osiągnąć, by oderwać się od rurki
- **metoda wiszącej kropli** - pomiar kształtu kropli zwisającej z rurki
- **metoda tensjometryczna** - pomiar wielkości siły, jakiej trzeba użyć do oderwania pierścienia lub ramki wyciąganych z cieczy.

Omawiane na zajęciach:

- metoda kapilarna
- metoda tensjometryczna

## Metoda kapilarna

Metoda kapilarna polega na pomiarze wysokości wzniesienia kapilarnego w dwóch rurkach o różnej średnicy lub pomiarze ciśnienia powstającego w rurce kapilarnej.

$$
\sigma = \frac{\rho \cdot g \cdot h \cdot r}{2} [\frac{N}{m} = \frac{J}{m^2}]
$$

gdzie:
- $\rho$ - gęstość cieczy
- g - przyspieszenie ziemskie
- h - wysokość wzniesienia kapilarnego
- r - promień rurki kapilarnej

## Metoda tensjometryczna

Metoda tensjometryczna polega na pomiarze wielkości siły, jakiej trzeba użyć do oderwania pierścienia lub ramki wyciąganych z cieczy.

$$
\sigma = \frac{F}{l} [\frac{N}{m} = \frac{J}{m^2}]
$$

gdzie:
- F - siła napięcia powierzchniowego działająca równolegle do powierzchni cieczy
- l - długość odcinka na którym działa siła
- $\sigma$ - napięcie powierzchniowe
